---
title: "Le basi: come"
date: "2019-02-18"
---

_"Come hai iniziato a correre?"_

Iniziamo dal _quando_, arriveremo poi al _come_. E al _perché_.<!-- end -->

È la vigilia di Natale del 2016, una giornata splendida, piena di sole. Abito in riva al mare, letteralmente, il tempo e il luogo perfetti per uscire. Infatti sono saldamente piazzato sul divano, davanti alla [PS3](https://it.wikipedia.org/wiki/PlayStation_3).

Peso **102kg x 172cm**, ho alle spalle un numero imprecisato di tessere della palestra appena scalfite e diete fallite con gli interessi. Davanti a me, l'eccitante prospettiva di finire God Of War una volta per tutte: non avrò i muscoli e l'agilità di [Kratos](<https://it.wikipedia.org/wiki/Kratos_(God_of_War)>), ma ho un joypad per controllarlo e un numero a piacere di potenziali fallimenti senza conseguenze più gravi di un "riparti dall'ultimo salvataggio".

(continua)
