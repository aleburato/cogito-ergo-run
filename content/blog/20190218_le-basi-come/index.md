---
title: "Le basi: come"
date: "2019-02-18"
---

_"Come hai iniziato a correre?"_

Iniziamo dal _quando_, arriveremo poi al _come_. E al _perché_.<!-- end -->

È la vigilia di Natale del 2016, una giornata splendida, piena di sole. Abito in riva al mare, letteralmente, il tempo e il luogo perfetti per uscire. Infatti sono saldamente piazzato sul divano, davanti alla [PS3](https://it.wikipedia.org/wiki/PlayStation_3).

Peso **102kg x 172cm**, ho alle spalle un numero imprecisato di tessere della palestra appena scalfite e diete fallite con gli interessi.

Il programma è finire [God Of War](https://it.wikipedia.org/wiki/God_of_War:_Ascension) una volta per tutte: non avrò i muscoli e l'agilità di [Kratos](<https://it.wikipedia.org/wiki/Kratos_(God_of_War)>), ma ho un joypad per controllarlo e un numero a piacere di potenziali fallimenti, senza conseguenze più gravi di un "riparti dall'ultimo salvataggio".

Son pronto: la gioja è tale che prendo in mano il cellulare e, su Facebook, annunciaziò: il vs. Burato avrà la meglio su mitici mostri di pixel mitologici, in una bella maratona di Playstation.

**_"Bravo coglione!"_** --mi risponde uno dei miei contatti. **_"Con una giornata così, invece di goderti l'aria e il mare... Va a farti una passeggiata, BRODO[^1], te la meriti proprio la Pleistescion"_** (sic).

Ecco, non ho ancora iniziato a giocare, ma già mi hanno fatto un culo considerevole.

A questo punto ho due scelte: me ne frego e premo _start_, oppure...

Per fortuna scelgo _oppure_. Un'epifania alla vigilia. Grazie Gesù che devi ancora nascere. Grazie contatto di FB scortese ma sincero.

Modifica con **MARKOR**

(continua)

[^1]: _Brodo:_ termine maremmano atto a indicare persona di scarsa intelligenza e/o valore. Come _bischero_, ma peggio.
